นายศิริรุจ จุลกะรัตน์ ผู้อำนวยการสำนักงานเศรษฐกิจอุตสาหกรรม(สศอ.) เปิดเผยความคืบหน้ายุทธศาสตร์การพัฒนาอุตสาหกรรมยานยนต์แห่งอนาคต ภายหลังผ่านความเห็นชอบจากที่ประชุมครม.ว่า สศอ.เตรียมประสานไปยังกรมบัญชีกลางอีกครั้ง ให้กำหนดหลักเกณฑ์การจัดซื้อรถยนต์ไฟฟ้า (อีวี) และราคาที่เหมาะสม เพื่อให้หน่วยราชการนำร่องใช้รถยนต์อีวี 10 % ของการจัดซื้อรถยนต์ตามแผนยุทธศาสตร์การส่งเสริมใช้รถยนต์อีวี  เช่น หากกระทรวงอุต ฯ จัดซื้อรถยนต์ในปีงบประมาณ 61 จำนวน 10 คัน จะต้องเป็นรถยนต์อีวีจำนวน 1 คัน หากกำหนดได้เร็ว จะช่วยเพิ่มปริมาณรถยนต์อีวีได้เร็ว
